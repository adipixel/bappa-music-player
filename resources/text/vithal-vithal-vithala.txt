विठ्ठल विठ्ठल विठ्ठला
पांडुरंग विठ्ठला
हरिओम विठ्ठला
पांडुरंग विठ्ठला
द्वारकेचा राणा माझा ॥ध्रु॥

राधा मीरा रुक्मिणीच्या
कृष्ण सावळ्या विठ्ठला ॥
कान्होपात्रा संत सखू अन
जनाबाइच्या विठ्ठला ॥१॥

निवृत्ती सोपान मुक्ताई अन
ज्ञानियाच्या विठ्ठला
एकनाथ नामदेव तुकोबासी
वेड लाविले विठ्ठला ॥ २ ॥

चोखामेळा गोरोबा अन
दामाजीच्या विठ्ठला
पुंडलिकाच्या हट्टापायी
अवतरला गा विठ्ठला॥ ३ ॥

तूच राम अन कृष्ण तूच
नारायणा विठ्ठला
कौसल्येचा राम यशोदेचा
घनश्यामा विठ्ठला ॥ ४ ॥ 

भजन कीर्तनी वारक-याच्या
संगे डोलशी विठ्ठला
वाळवंटि मुखामुखातून
गजर तुझा विठ्ठला ॥ ५ ॥
