लवथवती विक्राळा ब्रम्हांडी माळा 
विषे कंठ काळा त्रिनेत्री ज्वाळा  ।
लावण्यसुंदर मस्तकी बाळा
तेथुनिया जळ निर्मळ वाहे झुळझुळा
जयदेव जयदेव जय श्रीशंकरा
आरती ओवाळू तुज कर्पुरगौरा ॥  १ ॥

कर्पुरगौरा भोळा  नयनी विशाळा
अर्धांगी पार्वती सुमनांच्या माळा ।
विभूतीचे उधळण शितिकठ निळा
ऐसा शंकर शोभे उन्म्हा वेल्हाळा  ॥ २ ॥  जयदेव …

दैवी दैत्यी सागर मंथन पै  केले
त्यामाजी अवचित हळाहळ  उठिले ।
ते त्वा असुरपणे प्राशन  केले
निळकंठ नाम प्रसिद्ध झाले  ॥॥ ३ ॥ जयदेव …

व्याघ्रांबर फणिवरधर सुंदर मदनारी
पंचानन मनमोहन मुनिजन सुखकारी  ।
शतकोटीचे बीज वाचे उच्चारी
रघुकुळटिळक रामदासा अंतरी  ॥ ४ ॥ जयदेव …….
