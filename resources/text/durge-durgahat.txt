दुर्गे दुर्घट भारी तुजवीण संसारी
अनाथ नाथे अंबे करुणा  विस्तारी ।
वारी वारी जन्म मरणाते वारी
हारी पडलो आता संकट निवारी ॥
जय देवी जय देवी महिषासुरमर्दिनी
सुरवर ईश्वर वरदे तारक संजीवनी ॥

त्रिभुवन भुवनी पाहता तुज ऐसी नाही
चारी श्रमले परंतु न बोलवे काही । 
साही विवाद करिता पडले प्रवाही
ते तू भक्तालागी पावसी लवलाही ॥
जयदेव ...

प्रसन्न वदने प्रसन्न होसी  निजदासा
क्लेशा पासुनी सोडवी तोडी भवपाशा ।
अंबे  तुज वाचून कोण पुरवील आशा
नरहरी तल्लीन झाला पद्पंकजलेषा ॥
जयदेव ...
