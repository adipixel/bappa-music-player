आता स्वामी सुखे निद्रा करा अवधूता करा अवधूता
चिन्मय सुखधामा , जाउनि पहुडा एकान्ता॥ धृ ॥

वैराग्याचा कुंचा घेउनि चौक झाडीला
तयावरी सुप्रेमाचा शिडकावा दिधला ॥१॥

पायघड्या घातल्या सुंदर नवविधा भक्ती
ज्ञानाच्या समया उजळूनी लावियाल्या ज्योती॥२॥

आशा तृष्णा कल्पनांचा सांडूनी गलबला
दया क्षमा शांती दासी उभ्या सेवेला॥३॥

द्वैताचे कपाट लावूनी एकची केले
दुर्बुद्धिच्या गाठी सोडूनी पडदे सोडीयले॥४॥

भावार्थाचा मयंक हृदयाकाशी टांगीला
मनाची सुमने जोडूनी केले शेजेला॥५॥

अलक्ष्य उन्मनी घेवूनी नाजूक दिशेला
निरंजनी सद्गुरु माझा निजी निजेला॥६॥
